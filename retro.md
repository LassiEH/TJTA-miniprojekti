Retrospektiivi toteutettiin Glad, Sad, Mad metodilla Zoomin välityksellä.
10 minuutin vapaan kirjoittamisen jälkeen Glad- ja Mad-osioon muodostui 3 selvää ryhmittymää
sekä Sad-osioon kaksi.

Glad osion ensimmäisessä ryhmittymässä oli ohjelman onnistunut kehittäminen, niin että ohjelma
on pysynyt toimivana koko ajan. Koodin laatu on myös ollut hyvää ja helposti luettavaa.
Toisessa ryhmittymässä oltiin iloittu ryhmän hyvästä keskinäisestä kommunikaatiosta liittyen
ohjelmaan tehtäviin muutoksiin ja laajennoksiin. Ryhmän sisällä ilmoitettiin hyvin, että
milloin joku user story on otettu työn alle ja milloin seuraava koodin pusku tapahtuu GitHubiin.
Kolmas ryhmitys sisälsi kiitoksia siitä, että jokainen ryhmän jäsen on ottanut tehtäviä hyvin
kontolleen, eikä mitään ole tarvinnut nakittaa kenellekkään. Ryhmä on jakanut tasaisesti
niin kaikki mukavammat hommat kuin kaikki vähemmmän kivat.

Sad osiossa oli kaksi ryhmittymää. Ensimmäisessä oltiin surullisia ajan puutteesta.
Toisessa harmiteltiin yhteistyön puutetta. Vaikka ohjelma pysyi hyvin kasassa, niin
etätyöskentely vaikeutti sujuvaa ryhmässä tekemistä. Myös itse ketterän kehityksen harjoittelu
jäi vähäiselle.

Mad osion kohdat ryhmiteltiin kolmeen eri osaan. Ensimmäisenä suututti energian puute.
Kevään muut opinnot ja alkaneet työt olivat vieneet niin paljon voimavaroja, ettei pystynyt
tekemään kurssin eteen yhtä paljon työtä kuin olisi halunnut. Toinen osa sisälsi aikataulutuksen
vaikeuden. Oli hankala löytää kaikille sopivia kokousaikoja ja töiden jakaminen jäikin usein
viimeiseen päivään. Viimeisessä osassa todettiin vappuviikon osuneen ikävästi kurssin päälle.
Oikein ketään ei saanut tuolla viikolla mitään aikaan liittyen ryhmätyöhön.

Kaikki ryhmässä olivat samaa mieltä siitä, että ryhmässä työskentelyä tulisi kehittää
ja että ohjelmaa tulisi kehittää enemmän ketterän kehityksen mallin mukaisesti. Asiakastapaamisen
jälkeen pidettävä ryhmän oma palaveri tulisi järjestää mahdollisimman nopeasti. Tämä mahdollistaa
paremmin sekä ketterän kehityksen harjoittelun että ryhmässä työskentelyn.